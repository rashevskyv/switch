---
lang: uk
permalink: /buying-used
title: Як правильно купити вживану Nintendo Switch: Повний гід з перевірки
author_profile: true
---

{% include toc title="Розділи" %}

## Крок 1: Перевірка на БАН

Це критичний етап. Якщо консоль забанена серверами Nintendo, ви не зможете грати онлайн, оновлювати ігри або користуватися eShop. Навіть якщо консоль купується виключно для піратки, забанена приставка - привід для торгу.

1.  **Інтернет:** Роздайте Wi-Fi зі свого смартфону та підключіть Switch до мережі.
1.  **Вхід в eShop:** Спробуйте зайти в магазин Nintendo eShop. Якщо вас пустило і не вибило помилку, де сказано що доступ до сервісів обмежений, то консоль чиста.

**ПОРАДА:** Ніколи не платіть додаткові гроші за акаунти встановлені на консолі. Продавець може легко відновити доступ до акаунту після продажу, і ви залишитеся ні з чим.

## Крок 2: Перевірка кнопок та сенсора

В меню консолі перейдіть у: *System Settings (Системні налаштування) -> Controllers and Sensors (Контролери/Сенсори)*.

*   **Test Input Devices (Перевірка пристроїв введення):** Тут можна натиснути кожну кнопку на джойконах (включно з натисканням на стіки), щоб переконатися, що система їх бачить. Не забудьте перевірити кнопки на торцах джойконів (SL/SR). При під'єднанні джоконів по безпроводу, на торцах джойкона мають світитися діоди. Якщо це не так, а контролер під'єднався, в джоконі перебитий шлейф кнопок SL/SR і вони не будуть працювати.
*   **Test Touch Screen (Перевірка сенсорного екрана):** Помалюйте пальцем по екрану. Переконайтеся, що лінії не перериваються, і сенсор реагує по всій площі та в кутах.

## Крок 3: Засвіти екрану та биті пікселі

Поки ви знаходитесь в меню, уважно огляньте екран.
*   Перемкніть тему оформлення на **білу**, а потім на **чорну**. Це допоможе побачити биті пікселі (точки, які світяться іншим кольором або не світяться зовсім) та засвіти.

## Крок 4: Дрифт стіків (Stick Drift)

"Дрифт" — це коли стік реєструє рух, хоча ви його не чіпаєте. Це часта хвороба Joy-Con.
В тому ж меню *Controllers and Sensors* оберіть **Calibrate Control Sticks**.
*   Нахиліть стік і відпустіть. У центрі екрана має бути хрестик. Якщо замість хрестика ви бачите кружечок, що "плаває", або хрестик не повертається чітко в центр — стік дрифтить.

## Крок 5: Фізичний стан Joy-Con

*   **Люфт:** Трохи порухайте джойкони, коли вони приєднані до консолі. Невеликий люфт допустимий, але вони не повинні бовтатися.
*   **Кріплення:** Спробуйте легенько зсунути джойкон вгору, **не натискаючи** кнопку фіксатора ззаду. Якщо він знімається без натискання кнопки — замок зламаний.
*   **Бездротовий режим:** Від'єднайте контролери від консолі та перевірте, чи працюють вони по Bluetooth (чи натискаються кнопки на відстані).

## Крок 6: Корпус та нагрів

*   **Геометрія:** Подивіться на консоль з торця — чи не вигнута вона ("бананом"). Це може свідчити про перегрів або падіння.
*   **Ніжка-підставка:** Вона може відпадати — це нормально (захисний механізм), її легко вставити назад. Головне, щоб вона була в наявності.
*   **Стрес-тест:** Запустіть "важку" гру (наприклад, *The Legend of Zelda: Breath of the Wild* або *The Witcher 3*). Пограйте 5-10 хвилин. Слухайте кулер: він не повинен видавати дивних звуків (тріск, скрегіт). Консоль має грітися, але не бути розпеченою.

## Крок 7: Слоти

*   Вставте свій **картридж**, щоб перевірити, чи читає його консоль.
*   Вставте свою **MicroSD картку**, щоб перевірити слот розширення пам'яті.

## Крок 8: Перевірка зарядки

Обов'язково перевірте, чи приймає консоль заряд.
*   Підключіть блок живлення (бажано оригінальний) до порту USB-C.
*   Переконайтеся, що на екрані з'явився значок блискавки на індикаторі батареї.

## Крок 9: Перевірка порту на передачу даних

Це важливо для підключення до ПК або використання аксесуарів.
*   Якщо приставка прошита, вставте Type-C флешку та зайдіть у **DBI**.
*   Переконайтеся, чи бачить він флешку. Якщо не бачить, варто переткнути пару разів, бо іноді він може глючити.
*   Якщо приставка не прошита, можна спробувати підключити її до ПК кабелем — система має відреагувати на підключення нового пристрою (якщо в налаштуваннях увімкнено відповідний режим).

## Крок 10: Особливості OLED (Чіпування)

Якщо ви купуєте прошитий OLED, обов'язково запитайте продавця, яким методом він чіпований.
*   **Важливо:** Якщо чіпування виконано методом **"Камікадзе"** (свердління біля процесора для підключення до точки DAT0) — таку консоль **брати не варто**. Це вкрай ненадійний метод, який може в будь який момент перестати працювати.

## Висновок: Чи варта гра свічок?

Завжди порівнюйте ціну вживаної консолі з новою. Якщо різниця незначна (наприклад, 1000-2000 грн), краще взяти нову Nintendo Switch або Switch Lite з гарантією та новим акумулятором. Не переплачуйте за вживаний товар, якщо його стан викликає сумніви.

Пам'ятайте: перевірка на місці — це ваша єдина гарантія. Не бійтеся витратити 10-15 хвилин часу продавця, адже ви платите свої гроші.

____

[Закрити сторінку](javascript:window.close();)
{: .notice--success}